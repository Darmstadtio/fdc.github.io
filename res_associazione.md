# Responsabili Associazione

`<- naviga attraverso la navbar qua a sinistra!`

----

- I responsabili sono tenuti a rispettare i propri impegni.
- I responsabili sono tenuti a comunicare eventuali problemi con i membri del direttivo.
- A fine o inizio anno si terrà una riunione per valutare l'andamento generale del gruppo. È possibile convocare una riunione con il direttivo qualora fosse necessario discutere di varie ed eventuali più serie.
- I responsabili devono collaborare tra loro e comunicare efficacemente.
- I responsabili possono scegliere qualcuno che possa collaborare con loro per portare a compimento i propri compiti. Ogni membro può proporsi per partecipare allo svolgimento dei compiti. La responsabilità finale è sempre del responsabile.
- I responsabili devono cercare di collaborare e includere i membri dell'associazione per creare un clima di crescita e responsabilizzazione.
- Deve ricordare agli altri membri le regole del proprio ambito qualora ce ne fosse bisogno.

---

## Resp. Tecnico
> **Ruolo ricoperto da:** Ezio Finazzi

- Ricerca di materiale tecnico da aggiungere al magazzino dell'associazione
- Ricerca del noleggio/service per le serate degli spettacoli e proposta almeno 3 mesi prima dello spettacolo
- Sopralluogo ai teatri
- Calendario e direzione dei lavori di montaggio/smontaggio, il calendario va stilato almeno 1 mese e mezzo prima dello spettacolo
- Gestione dei collaboratori della regia tecnica (luciaio, direzione di regia, aiuto fonico, colui che si occupa della musica di cui non mi viene il nome): si occupa di sentirli e comunicare le date in cui è necessaria e importante la loro presenza se esterni all'associazione
- Comunicare eventuali problemi/difficoltà il prima possibile al direttivo/alla regia
- Collaborare con la direzione artistica della regia per stabilire quali sono le scelte migliori per lo spettacolo
- Dirigere o incaricare qualcuno rispetto la gestione della musica (download dei file, registrazione di eventuali canzoni)
- Dirigere o incaricare qualcuno rispetto alla questione scenografie, se necessarie. In merito a ciò deve occuparsi, insieme alla regia, di capire e recuperare i materiali necessari per la costruzione della scenografia. In caso si sentisse qualcuno di esterno all'associazione deve occuparsi, insieme alla direzione artistica, della gestione dei tempi e costi (che vanno comunicati al direttivo) e della fattibilità della realizzazione.
- Recuperare i materiali necessari alla parte tecnica e verificare la presenza degli stessi. In caso di necessità (es. Batterie per radiomicrofoni) comunicarlo in modo che si possa effettuare l'acquisto.

__

## Resp. Coreografie
> **Ruolo ricoperto da:** Camilla Moretti

- Gestione delle coreografe e organizzazione del calendario balli.
- Seguire le linee generali della regia rispetto al senso che dovrà avere il ballo e collaborare e chiarire con la stessa eventuali perplessità e/o idee
- Proporre idee rispetto la realizzazione di un ballo o eventuali cambi di musica se ci sono dei vuoti o non si è ancora deciso per delle canzoni.
- Gestire e comunicare se servono eventuali materiali per la realizzazione dei balli
- Fissare una data di scadenza con la regia in merito alla realizzazione di tutti i balli
- Proporre o richiedere eventuali basi qualora mancassero perché non ancora trovate. In caso non si trovasse o non si avesse tempo di cercarla comunicare almeno 3 giorni prima la realizzazione del ballo l'assenza della base in modo che il responsabile tecnico o la regia se ne possano occupare.
- Spiegare e insegnare movimenti e passi al corpo di ballo.
- Può proporre e organizzare eventuali prove ballo in cui è presente solo il corpo ballo.

__

## Resp. Sede
> **Ruolo ricoperto da:** Sofia Forlani

- Gestione della pulizia della sede con suddivisione in turni. La sede va pulita in tutte le sue parti almeno ogni 2 settimane nei periodi di maggiore attività e almeno 1 volta al mese nei periodi in cui non viene frequentata molto.
- Controllare gli ingressi al magazzino. Al magazzino possono accedere solo i responsabili o chi autorizzato dagli stessi.
- Comunicare varie ed eventuali con i responsabili dell'associazione Madre Terra. Se ci sono problemi comunicarlo al gruppo intero.
- Ogni fine del mese controllare la data di scadenza degli alimenti e, se scaduti, valutare se mantenerli (dicitura "da consumare preferibilmente entro il") o se buttarli.
- Controllare la quantità di cibo: in caso di scorte minime o finite segnarlo su un foglio in modo che tutti lo sappiano. Se le scorte di diversi alimenti sono minime appena possibile fare la spesa. Se impossibilitati a fare la spesa comunicarlo in modo che ci si possa organizzare sul gruppo.
- Controllare la quantità di prodotti destinati alla pulizia o all'igiene quali salviettine, carta igienica, saponi, sgrassatori e così via. Qualora mancassero è necessario recuperarli il prima possibile soprattutto prima dei turni di pulizia
- Controllare lo stato degli oggetti della sede e del magazzino per verificare che non ci sia nulla di rotto. Qualora si trovasse qualcosa di rotto senza che nessuno abbia avvisato, comunicarlo sul gruppo in modo che si possa provvedere
- Controllare le scorte di pellet durante la stagione invernale ed eventualmente comunicare quando le scorte sono solo di 2 sacchi in modo che si possa provvedere e recuperare.
- Qualora si tenessero dei corsi è necessario comunicare all'insegnante lo spazio che può utilizzare e ricordare di mantenerlo possibile. Sarà necessario comunicare ai membri il calendario del corso e organizzarsi con i responsabili delle chiavi per aprire all'insegnante.
- Comunicare al direttivo se sono necessarie scatole/stendini per il magazzino
- Stilare una lista degli oggetti presenti in magazzino che andrà poi riportata su un foglio excel

__

## Resp. Abiti e Scarpe in Magazzino
> **Ruolo ricoperto da:** Giorgia Liborio, Bianca Testi

- Stilare un inventario degli abiti presenti in magazzino. L'inventario va riportato su un foglio excel condiviso che potrebbe essere utile nel momento in cui vengono prestati eventuali abiti.
- Stilare un inventario delle scarpe presenti in magazzino. L'inventario va riportato su un foglio excel (stessa cartella degli abiti, ma foglio diviso)
- Controllare annualmente insieme alla regia lo stato e l'utilità degli abiti.
- Mantenere in ordine la stanza degli abiti dello spettacolo in corso
- Comunicare al responsabile della sede la necessità di eventuali materiali per sistemare gli abiti.
- Mantenere gli abiti e le scarpe del magazzino ordinate.
- Suddividere gli abiti per categoria: magliette/gonne/camicie da uomo/donna. Gli abiti o completi vanno appesi su degli omini suddivisi per spettacolo. Eventuali abiti particolari vanno appesi suddivisi per spettacolo.
- Controllare la presenza di accessori per capelli, lacche ed eventuali per la realizzazione delle acconciature e chiedere a chi di competenza (Camilla Moretti) se è sufficiente oppure no.
- Controllare la presenza di trucchi in buono stato. Se presenti trucchi inutilizzabili comunicarlo al responsabile della sede e separarli dal resto prima di buttarli.

__

## Resp. Social
> **Ruolo ricoperto da:** Lucrezia Fetri
- Occuparsi della gestione del gruppo social: chiunque ha idee o proposte deve farlo attraverso il responsabile che provvederà a comunicarlo al gruppo.
- Può delegare a qualcuno la gestione del social supervisionando e tracciando i confini di ciò che può o non può essere pubblicato.
- Deve chiedere e occuparsi di procurare il materiale da pubblicare sui social (fotografie, video, locandine... ). Se è impossibilitato alla produzione può incaricare qualcuno di fornirglielo.
- Può incaricare qualcuno di esterno o un membro che non è impegnato nella produzione dello spettacolo di partecipare alle prove per realizzare del materiale.
- Deve stilare un piano di pubblicazione per mantenere i social dell'associazione attivi
- Deve stilare un piano di pubblicità per la promozione dello spettacolo.
- Deve stilare un piano di pubblicità per la promozione di eventi
- Può richiedere l'attivazione di pubblicità a pagamento al direttivo per promuovere eventi o spettacoli
- Ogni post deve essere comunicato e approvato dai membri del gruppo social prima di essere pubblicato in modo che non sorgano problemi a posteriori.

__

## Resp. Rapporti con Altre Associazioni
> **Ruolo ricoperto da:** Clara Aceti, Ezio Finazzi, Sofia Carelli

- Comunicare efficacemente con qualsiasi membro di altre associazioni al fine di creare un clima di collaborazione
- Comunicare al direttivo eventuali proposte che vengono fatte in modo che si possa verificare la presenza dei membri e la fattibilità della cosa
- Andare alle riunioni e, se impossibilitati, trovare un sostituto
- Riportare ciò che viene detto di rilevante per l'associazione all'interno delle riunioni
- Portare avanti i valori dell'associazione all'interno delle riunioni
- Gestire e comunicare eventuali problemi che si potrebbero creare con altre associazioni.
- Qualora ci fossero problemi comunicarlo immediatamente al direttivo soprattutto se la questione è particolarmente grave
- Qualora ci fossero proposte di bando comunicarlo immediatamente al direttivo
- Lasciare qualsiasi questione legata a bandi regionali o di provincia al direttivo che si occuperà della questione. Un membro del direttivo comunicherà se necessaria la presenza del responsabile.

__

## Resp Abiti per lo Spettacolo
> **Ruolo ricoperto da:** Matteo Liborio

- Collaborare con la direzione artistica al fine di scegliere gli abiti dello spettacolo mantendo uno stile coerente fra tutti.
- Sentire e comunicare con le sarte: se necessario organizzare delle serate con le persone interessate cui servono degli abiti fatti su misura.
- Se necessario collaborare con la direzione artistica per creare un bozzetto e  determinarne la fattibilità in termini di costi e realizzazione.
- Occuparsi della scelta e dell'acquisto della stoffa per la realizzazione di abiti e/o accessori.
- Occuparsi di ricordare alle sarte la data di scadenza in cui devono essere presenti gli abiti
- Occuparsi di segnare eventuali abiti rotti o da stringere in modo che si possano sistemare il prima possibile.
- Occuparsi eventualmente dell'acquisto di abiti presso mercati dell'usato o negozi. Può richiedere la presenza degli attori per eventuali prove di abito.
- Occuparsi della ricerca di abiti online o in negozi dopo che è stata stilata la lista degli abiti mancanti.
- Entro due settimane prima dello spettacolo è necessario che tutti gli abiti siano pronti salvo eccezioni.

__

## Resp Eventi
> **Ruolo ricoperto da:** Clara Aceti (affiancata)
 
- Comunicare il prima possibile la presenza di un evento sia ai membri sia ai genitori attraverso la community
- Qualora fosse necessario incaricare qualcuno della gestione e dell'organizzazione dell'evento
- Segnare e gestire la presenza dei membri agli eventi
- Comunicare la presenza di raccolte fondi a membri e genitori e ribadire l'importanza della partecipazione alle stesse
- Gestire la presenza dei membri alle raccolte fondi suddividendoli in turni
- Comunicare eventuali spese o introiti al tesoriere vigente. Stabilire la spesa massima, a seconda della necessità dell'evento, che l'organizzatore può spendere e comunicarla al direttivo per approvazione
- Capire se le spese di un evento vengono rimborsate o meno dall'ente. In caso non vengano rimborsate capire se è utile chiedere una quota all'ente. Nel caso in cui vengano rimborsate occuparsi di mantenere gli scontrini fiscali e consegnarli all'ente.
- Occuparsi di richiedere eventuali spazi e gestire la consegna delle chiavi agli organizzatori e il deposito presso l'ente responsabile dello spazio.
- Ricordare alle persone coinvolte l'avvicinarsi di un evento e comunicare eventuali orari e date dell'evento.

__

## Resp. Direzione Artistica
> **Ruolo ricoperto da:** Gaia Aceti (affiancata da Ezio Finazzi, Sofia Carelli, Matteo Liborio)

- Collaborare con tutti i responsabili inerenti lo spettacolo per il buon fine dello spettacolo.
- Redimere il copione aggiornandolo in caso di eventuali modifiche
- Comunicare i giorni destinati alle prove e le persone necessarie ad uno svolgimento ottimale delle prove
- Occuparsi della coerenza generale nello stile di abiti, acconciature, trucchi, musiche e scene del copione.
- Occuparsi delle idee rispetto la scenografia dello spettacolo.
- Fornire delle linee guida generali alla per la realizzazione di ciascun ballo
- Fornire delle linee guida generali per la realizzazione e per l'acquisto di abiti.
- Fornire delle linee guida in merito alla ricerca di canzoni mancanti
- Richiedere l'uso di basi musicali in alcuni punti dello spettacolo e collaborare per la ricerca delle stesse
- Fornire delle linee guida agli attori per la realizzazione delle scene dello spettacolo.
- Fornire delle linee guida al tecnico per quanto riguarda le canzoni e le luci
- Occuparsi dello studio del personaggio con l'attore e di eventuali ore extra per lavorare con gli stessi
- Accettare e valutare consigli senza alcun pregiudizio. Provare eventuali scene come proposto degli attori
- Stabilire la linea generale dello spettacolo e prendere decisioni in merito a tutto ciò che lo riguarda
- Stabilire e collaborare con il gruppo social per una pubblicità coerente con lo stile dello spettacolo
- Gestire il gruppo dei ragazzi nelle ore di prove per renderle efficaci. Può interrompere le prove in qualsiasi momento se lo ritiene necessario
- Spiegare in modo efficace il senso di ogni scena e il significato dello spettacolo che si porta in scena
- Scegliere e proporre 4 spettacoli tra tutti quelli proposti dai ragazzi e occuparsi di visionare le storie proposte prima di estrarne quattro.
- Ricordare gli impegni teatrali ai ragazzi facenti parte del cast dello spettacolo
- Gestire e riportare eventuali problematiche riguardanti la realizzazione dello spettacolo.
- Gestire e riportare eventuali problematiche riportate dai diversi responsabili.
- Cercare di mantenere un clima di armonia all'interno del gruppo durante le prove.

----

_il Direttivo de I Fuori dal Coro_
