# Regole dei Locali

## Teatro
- Ognuno è responsabile dei propri oggetti di scena e dei propri abiti. Qualora si rompesse o perdesse qualcosa è necessario recuperarlo o aggiustarlo per le prove successive. Questo significa che gli oggetti e gli abiti vanno riordinati e appesi dopo ogni loro utilizzo.
- Durante le prove si cerca di mantenere l'attenzione ed ascoltare chiunque spieghi scene/balli/microfoni/luci
- Tutti sono tenuti a partecipare ad eventuali esercizi e seguire le direttive di chi sta tenendo la lezione nel rispetto dell'impegno dell'organizzatore, chiunque sia
- Dietro le quinte ci si deve aiutare a vicenda a partire dalle prove. Non ci devono essere aiuti esterni, gli attori si devono organizzare tra di loro in modo che qualsiasi aiuto esterno durante lo spettacolo sia un aggiunta e non un obbligo
- Le prove si svolgono uno o due giorni a settimana che rimangono fissi salvo per eccezioni che vengono comunicate in anticipo
- La direzione artistica o gli attori possono richiedere ulteriori prove che vengono organizzate tra di loro
- La settimana dello spettacolo si richiede la massima disponibilità rispetto a prove tecniche, di regia e per gli attori
- Ogni componente del gruppo può esporre idee o proporre scene che verranno considerate e valutate dalla direzione artistica senza alcun pregiudizio nei confronti dell'idea o della persona che propone.
- Se si ha la possibilità recuperare e prestare eventuali abiti o oggetti di scena dopo che sono state stilate le liste.
- Ogni membro è tenuto ad abbandonare eventuali problemi legati alla propria persona o ai rapporti con altri membri quando entra in sala prove.
- Ogni membro può ricordare a qualsiasi persona le regole sopra esposte.

---

## Sede

- Ad eccezione dei periodi in cui si sistemano magazzino/vestiti, la sede va lasciata come trovata ogni volta: le tazze vanno pulite e la spazzatura va buttata negli appositi bidoni
- Quando si pulisce la sede vanno puliti i bagni con appositi prodotti, va controllata la carta e vanno puliti i pavimenti di tutti gli ambienti della sede con scopa e straccio
- Ogni volta che si finisce qualcosa da mangiare o bere comunicarlo al responsabile della sede
- Gli alcolici sono strettamente vietati a coloro che hanno meno di 18 anni
- Comunicare al responsabile l'assenza di prodotti per le pulizie o altro come carta igienica o tovaglioli.
- Qualora si rompesse un oggetto comunicarlo immediatamente al responsabile. Se la rottura non è frutto di un incidente bisognerà preoccuparsi di ricomprare l'oggetto e riportarlo in sede il prima possibile.
- Quando si ordina comunicare al fattorino di chiamare e di non suonare in quanto non esiste un campanello.
- Buttare i cartoni della pizza negli appositi bidoni esterni, non lasciarli in sede.
- Se si usa qualcosa o si prende qualcosa rimetterlo poi al suo posto.
- Salire sul tatami senza le scarpe. Se si sale con le scarpe pulirlo in modo che non rimangano segni.
- Ogni volta che si entra ed esce dalla struttura della sede è obbligatorio chiudere il cancello e il cancellino in modo che non entri nessun estraneo a casa provvidenza. - -L'uso di ambienti esterni alla sede è possibile solo dopo previa autorizzazione dei responsabili dell'associazione Madre Terra. Qualora si avesse necessità di utilizzo è possibile scrivere al responsabile della sede perché possa contattare chi necessario.
- Per qualsiasi proposta necessaria al rinnovo dei locali è necessario avanzare la proposta a uno dei membri del direttivo che provvederà a comunicarlo alla restante parte. La proposta potrà essere esposta in sede di riunione del direttivo
- Per entrare in sede è necessario comunicare a qualche membro che possieda le chiavi. Qualora la sede venisse aperta da qualcuno questo è tenuto, salvo eccezioni, a comunicarlo alla restante parte dei membri.
- Ogni membro può ricordare a qualsiasi persona le regole sopra esposte.
- Chiunque volesse portare un membro esterno all'associazione negli ambienti della stessa deve avvisare perché non coperto da assicurazione sanitaria.
